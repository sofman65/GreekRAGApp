

# ΕΠΟΠ : Επαγγελματίες Οπλίτες

## Άρθρο 1

Γενικές διατάξεις

1. Για την αντιμετώπιση των αναγκών των Ενόπλων Δυνάμεων (Ε.Δ.) σε κατώτερα στελέχη, προκειμένου να καλυφθούν θέσεις επιχειρησιακών και τεχνικών ειδικοτήτων, οι οποίες απαιτούν σημαντική εκπαίδευση και εξειδίκευση, κατατάσσονται και υπηρετούν ως Μόνιμοι Επαγγελματίες Οπλίτες (ΕΠ.ΟΠ.) Έλληνες που εκπλήρωσαν τη στρατεύσιμη υποχρέωσή τους ή διανύουν το τελευταίο εξάμηνο εκπλήρωσής της.

2. Ως Επαγγελματίες Οπλίτες κατατάσσονται και υπηρετούν και γυναίκες, σε ειδικότητες διοικητικής μέριμνας και υποστήριξης των Κλάδων των Ενόπλων Δυνάμεων και στα Κοινά Σώματα των Ενόπλων Δυνάμεων. Οι γυναίκες από την κατάταξή τους υπηρετούν για διάστημα όχι με γαλύτερο των δύο μηνών σε κέντρα νεοσύλλεκτων προς απόκτηση βασικής στρατιωτικής εκπαίδευσης.

## Άρθρο 2

## Προσόντα Επαγγελµατιών Οπλιτών

1. Οι Επαγγελματίες Οπλίτες πρέπει:

a. Na έxouv tnv ελληνική ιθαγένεια.

β. Να έχουν συμπληρώσει το 18ο έτος της ηλικίας και να μην έχουν υπερβεί το 26ο έτος κατά την ημέρα κατάταξής τους στις Ένοπλες Δυνάμεις.

γ. Να έχουν ανάστημα τουλάχιστον 1,60μ. οι άνδρες και 1,55μ. οι γυναίκες.

δ. Να έχουν γραμματικές γνώσεις, το επίπεδο των οποίων καθορίζεται κατά ειδικότητες με απόφαση του Υπουργού Εθνικής Άμυνας και να μην είναι κατώτερες του κατόχου απολυτηρίου Γυμνασίου.

ε. Να είναι ικανοί κατηγορίας πρώτης (I/1) ή δεύτερης (I/2), σύμφωνα με τις διατάξεις που ισχύουν για την εξέταση της σωματικής ικανότητας των στρατευσίμων.

στ. Να μην έχουν καταδικαστεί αμετάκλητα για κακούρ-γημα και σε οποιαδήποτε ποινή για κλοπή, απάτη, υπεξαίρεση (κοινή ή στην υπηρεσία), εκβίαση, πλαστογραφία, ψευδή βεβαίωση, ψευδορκία, ψευδή ανώμοτη κατάθεση, δωροδοκία, καταπίεση, απιστά περί την υπηρεσία, ψευδή καταμήνυση, συκοφαντική δυσφήμιση, παράβαση καθήκοντος, ανυποταξία, λιποταξία, καθώς και για οποιοδήποτε έγκλημα κατά της γενετήσιας ελευθερίας ή οικονομικής εκμετάλλευσης της γενετήσιας ζωής ή της νομοθεσίας περί ναρκωτικών, λαθρεμπορίας, όπλων, πυρομαχικών και τυχερών παιχνιδιών.



ζ. Να μην έχουν παραπεμφθεί αμετάκλητα για κακούργημα ή οποιοδήποτε πλημμένημα της προηγούμενης υποπαραγράφου, έστω και αν το αδίκημα έχει παραγραφεί.

η. Να μην έχουν στερηθεί τα πολιτικά τους δικαιώματα με αμετάκλητη απόφαση.

θ. Να μην έχουν εκπέσει ή υποβιβασθεί του βαθμού τους.

1. Na exouv ósoi íbn uّnpetoúv œtíkií eíóyónya ka- tátaéúyóryóyóryóyóryóyóryóyóry

2. Δεν μπορούν να καταταγούν ως Επαγγελματίες Οπλίτες όσοι εκπλήρωσαν άοπλη θητεία ή εναλλακτική πολιτική - κοινωνική υπηρεσία, σύμφωνα με τις διατάξεις της στρατολογικής νομοθεσίας.

3. Δεν μπορούν να καταταγούν ως Επαγγελματίες Οπλίτες πρώην υπαξιωματικοί, που, ενώ υπηρετούσαν ως μόνιμοι ή εθελοντές, παραιτήθηκαν ή απολύθηκαν για οποιαδήποτε αιτία.

4. Τα παραπάνω απαιτούμενα προσόντα, με την επιφύλαξη της διάταξης της παραγράφου 1 περ. β, πρέπει να συντρέχουν κατά το χρόνο της προκήρυξης των θέσεων Επαγγελµατιών Οπλιτών και κατά το χρόνο της κατάταξής τους, τα δε κωλύµατα συµµετοχής πρέπει να µην υπάρχουν κατά το χρόνο της κατάταξής τους.

## Άρθρο 3 Πρόσληψη

1. Η πρόσληψη Επαγγελματιών Οπλιτών γίνεται ύστερα από προκήρυξη πλήρωσης θέσεων από τον Υπουργό Εθνικής Άμυνας, μετά από εισήγηση του οικείου Γενικού Επιτελείου των Ενόπλων Δυνάμεων. Με την προκήρυξη καθορίζονται οι ειδικότητες, τα υποβλητέα δικαιολογητικά, ο χρόνος υποβολής τους, ο τρόπος υγειονομικής εξέ-

τασης των υποψηφίων, η συγκρότηση και λειτουργία των εξεταστικών επιτροπών, ο τρόπος κύρωσης των πινάκων επιτυχόντων και κάθε άλλη σχετική λεπτομέρεια.

2. Με προεδρικό διάταγμα, που εκδίδεται ύστερα από πρόταση του Υπουργού Εθνικής Άμυνας μετά από εισήγηση του Συμβουλίου Αρχηγών Γενικών Επιτελείων (Σ.Α.Γ.Ε.), καθορίζονται τα κριτήρια και η διαδικασία επιλογής των υποψήφιων Επαγγελµατιών Οπλιτών.

## Κατάταξη

1. Οι Επαγγελματίες Οπλίτες κατατάσσονται ως Στρατιώτες - Ναύτες - Σμηνίτες και κατανέμονται στα Όπλα - Σώματα και ειδικότητες του Κλάδου των Ενόπλων Δυνάμεων στον οποίο ανήκουν ή στα Κοινά Σώματα.

2. Με κοινή απόφαση των Υπουργών Εθνικής Άμυνας και Οικονομικών, που εκδίδεται κατόπιν εισήγησης του Ανώτατου Συμβουλίου των Κλάδων των Ενόπλων Δυνάμεων και για τα Κοινά Σώματα του Αρχηγού του Γενικού Επιτελείου Εθνικής Άμυνας (Γ.Ε.Ε.Θ.Α.), ορίζεται ο αριθμός των Επαγγελματιών Οπλιτών που κατατάσσονται κάθε χρόνο ανάλογα με τις ανάγκες τους. Σε κάθε περίπτωση οι συνολικές θέσεις των Επαγγελματιών Οπλιτών για τις ανάγκες του Υπουργείου Εθνικής Άμυνας δεν μπορούν να υπερβούν τον αριθμό των είκοσι πέντε χιλιάδων (25.000).

## Άρθρο 5 Υποχρέωση παραμονής

1. Οι Επαγγελματίες Οπλίτες αναλαμβάνουν υποχρέωση δεκαετούς παραμονής στις Ένοπλες Δυνάμεις, εκτός αν γίνει δεκτή η παραίτησή τους πριν συμπληρωθεί η δεκαετία. Μετά τη συμπλήρωση της δεκαετούς υπηρεσίας μπορούν να μονιμοποιηθούν, ύστερα από αίτησή τους, με το βαθμό που φέρουν, εφόσον:

a. Επιτύχουν σε γραπτές εξετάσεις δοκιμασίας και

β. Κριθούν για μονιμοποίηση από τα αρμόδια γι' αυτούς Συμβούλιος Κρίσεων των οικείων Γενικών Επιτελείων των Ενόπλων Δυνάμεων, τα οποία λαμβάνουν υπόψη τους ατομικούς τους φακέλους.

2. Με αποφάσεις του Υπουργού Εθνικής Άμυνας, που εκδίδονται υστερα από εισήγηση του Σ.Α.Γ.Ε., καθορίζονται τα αρμόδια όργανα για την αξιολόγηση και γνωμάτευση σχετικά με τους Επαγγελματίες Οπλίτες και ρυθμίζονται ο τύπος των εκθέσεων ικανότητάς τους και των εισηγήσεων για παραμονή τους, τα ουσιαστικά και τυπικά προσόντα αξιολόγησης τους, ο τύπος, ο τρόπος σύνταξης, τήρησης και ο χρόνος υποβολής των ατομικών τους εγγράφων, ο τρόπος προκήρυξης των κατά την παράγραφο 1 του παρόντος άρθρου εξετάσεων δοκιμασίας, τα εξεταζόμενα σε αυτός μαθήματα, η διαδικασία και τα κριτήρια βαθμολόγησης των εξετάσεων αυτών, η ένταξη των Επαγγελματιών Οπλιτών σε επετηρίδες, η διαδικασία απονομής ειδικοτήτων, ο καθορισμός των αρμόδιων Συμβουλίων Κρίσης τους, οι κρίσεις τους και οι συνέπειές τους, η διοικητική τους μέριμα, οι τοποθετήσεις και μεταθέσεις τους σε μοναδές και υπηρεσίες των Ενόπλων Δυνάμεων, οι πάσης φύσεως άδειες τους, ο υπολογισμός του χρόνου στρατιωτικής τους υπηρεσίας και οι τυχόν λοιπές αναγκαίες λεπτομέρες.

3. Τα θέματα που αφορούν τη στολή των Επαγγελματιών Οπλιτών, τα διακριτικά, τη χορήγηση ειδών ιματισμού και υπόδησης, τη διαμονή και τις ευκολίες διαβίωσης τους καθορίζονται με διαταγές των Αρχηγών των οικείων Γενικών Επιτελείων.



## Άρθρο 6

## Εκπαίδευση - Υπηρεσιακή τοποθέτηση

1. Με αποφάσεις των Αρχηγών των οικείων Γενικών Επιτελείων των Ενόπλων Δυνάμεων ρυθμίζονται τα θέματα εκπαίδευσης και επιμόρφωσης των Επαγγελματιών Οπλιτών, με σκοπό τη βελτίωση των πρακτικών τους γνώσεων και την ενημέρωσή τους στις νέες τεχνολογικές εξελίξεις.

2. Μετά το πέρας της κατά την προηγούμενη παράγραφο εκπαίδευσης και μέχρι τη συμπλήρωση της δεκαετούς υποχρέωσης παραμονής τους, οι Επαγγελματίες Οπλί- τες, με την επιφύλαξη της παραγράφου 2 του άρθρου 1, τοποθετούνται σε μονάδες εκστρατείας, πολεμικά πλοία, πολεμικές μοίρες και μονάδες - υπηρεσίες που διαθέτουν σύγχρονα οπλικά συστήματα και χρησιμοποιούν υλικά και μέσα υψηλής τεχνολογίας. Μετά τη μονιμοποίησή τους είναι δυνατόν να τους απονέμεται και δεύτερη επιχειρη- σιακή ειδικότητα - εξειδίκευση, εφόσον το απαιτούν οι ανάγκες των Γενικών Επιτελείων των Ενόπλων Δυνάμεων στους οποίους ανήκουν, η δε απονομή αυτής πραγματοποιείται ύστερα από συγκεκριμένη εκπαίδευση.

3. Μετά τη συμπλήρωση εικοσαετούς υπηρεσίας είναι δυνατόν να ανατίθενται στους Επαγγελματίες Οπλίτες καθήκοντα διοικητικής φύσης και να τοποθετούνται σε θέσεις υποστήριξης μάχης και διοικητικής μέριμνας.

## Áρθρο 7 

## Αρχαιότητα

1. Οι Επαγγελματίες Οπλίτες είναι αρχαιότεροι των ομοιοβάθμων τους οπλιτών, που εκπληρώνουν τη στρα- τεύσιμη ή την εφεδρική στρατιωτική τους υποχρέωση και νεότεροι των ομοιοβάθμων τους εθελοντών και Μονίμων Υπαξιωματικών.

2. Η αρχαιότητα σε κάθε όπλο ή σώμα των Επαγγελματιών Οπλιτών, σε κάθε βαθμό, καθορίζεται από τη σειρά πρόσληψής τους, τη χρονολογία υπογραφής της διοικητικής πράξης με την οποία τους απονέμεται ο βαθμός ή τη χρονολογία που ορίζεται στη διοικητική πράξη σε περίπτωση αναδρομικής προαγωγής.

3. Οι Επαγγελματίες Οπλίτες των Όπλων και Σωμάτων του Στρατού Ξηράς, του Πολεμικού Ναυτικού, της Πολεμικής Αεροπορίας και των Κοινών Σωμάτων έχουν ξεχωριστή επετηρίδα και σειρά αρχαιότητας.

## Áρθρο 8 

## Βαθμοί - Προαγωγές

1. Οι Επαγγελματίες Οπλίτες μπορούν να προαχθούν στους βαθμούς του δεκανέα, λοχία, επιλοχία και αρχιλοχία και αντιστοίχων των άλλων Κλάδων των Ενόπλων Δυνάμεων. Οι αρχιλοχίες μπορούν να προαχθούν σε ανθυπασπιστές μόνο για ανδραγαθία, σύμφωνα με τις σχετικές διατάξεις.

2. Οι Επαγγελματίες Οπλίτες προάγονται στο βαθμό του δεκανέα με τη συμπλήρωση δύο (2) ετών από την κατάταξή τους.

3. Οι δεκανείς Επαγγελματίες Οπλίτες προάγονται στο βαθμό του λοχία με τη συμπλήρωση οκτώ (8) ετών στο βαθμό του δεκανέα.

4. Οι λοχίες προάγονται στο βαθμό του επιλοχία με τη συμπλήρωση οκτώ (8) ετών στο βαθμό του λοχία.

5. Οι επιλοχίες προάγονται στο βαθμό του αρχιλοχία με τη συμπλήρωση οκτώ (8) ετών στο βαθμό του επιλοχία.

6. Οι προαγωγές αυτές των Επαγγελματιών Οπλιτών γίνονται με απόφαση των Αρχηγών των οικείων Γενικών Επιτελείων, ύστερα από κρίση τους ως προακτέων από τα αρμόδια Συμβούλιο Κρίσης.

## Áρθρο 9 Αποδοχές

Οι Επαγγελματίες Οπλίτες εξομοιώνονται μισθολογικά από την κατάταξή τους με τους λοχίες μη Παραγωγικών Σχολών, με την επιφύλαξη των διατάξεων του άρθρου 10.

## Άρθρο 10

## Μισθολογική προαγωγή Επαγγελματιών Οπλιτών

1. Οι Επαγγελματίες Οπλίτες με την κατάταξή τους λαμβάνουν μισθό λοχία μη Παραγωγικής Σχολής και στη συνέχεια ακολουθούν τις παρακάτω μισθολογικές προαγωγές, ανάλογα με τα έτη της συνολικής τους πραγματικής υπηρεσίας και ανεξάρτητα από τη βαθμολογική τους εξέλιξη:

α. Με τη συμπλήρωση τριών (3), οκτώ (8), δεκατεσσάρων (14), δεκαοκτώ (18), είκοσι δύο (22), είκοσι πέντε (25) και είκοσι εννέα (29) ετών συνολικής πραγματικής υπηρεσίας προάγονται μισθολογικά στους βαθμούς επιλοχία, αρχιλοχία, ανθυπασπιστή, ανθυπολοχαγού, υπολοχαγού, λοχαγού και ταγματάρχη αντιστοίχως.

β. Με τη συμπλήρωση πέντε (5), έντεκα (11), δεκάξι (16), είκοσι (20), είκοσι επτά (27) και τριάντα ένα (31) έτη συνολικής πραγματικής υπηρεσίας λαμβάνουν τα 2/3 της διαφοράς του βασικού μισθού του επιλοχία και αρχιλοχία, αρχιλοχία και ανθυπασπιστή, ανθυπασπιστή και ανθυπολοχαγού, υπολοχαγού και ανθυπολοχαγού, ταγματάρχη και λοχαγού, αντισυνταγματάρχη και ταγματάρχη, αντιστοίχως.

2. Για τον υπολογισμό των παραπάνω μισθολογικών προαγωγών δεν λογίζεται ως πραγματική υπηρεσία η υπηρεσία στις Ένοπλες Δυνάμεις ως κληρωτού ή εφέδρου.

## Άρθρο 11 

## Ασφαλιστικές Εισφορές - Συντάξεις

1. Οι Επαγγελματίες Οπλίτες από την κατάταξή τους στις Ένοπλες Δυνάμεις υπάρχονται στο Δημόσιο τόσο για την υγειονομική τους περίθαλψη, όσο και για τον κλάδο σύνταξης και καθίστανται μέτοχοι των Μετοχικών Ταμείων και των Ταμείων Αλληλοβοηθείας των Κλάδων των Ενόπλων Δυνάμεων. Το Δημόσιο ως εργοδότης και οι ασφαλισµένοι υπόκεινται στις προβλεπόµενες ασφαλιστικές εισφορές.

2. Οι αποδοχές και οι κάθε είδους παροχές των Επαγγελματιών Οπλιτών υπόκεινται, πλέον των παραπάνω εισφορών και στις λοιπές κρατήσεις που προβλέπονται για τους αναφερόμενους στα προηγούμενα άρθρα υπαξιωματικούς.

3. Το δικαίωμα λήψης εφάπαξ βοηθήματος από τα Ταμεία Αλληλοβοηθείας θεμελιώνεται μετά τη συμπλήρωση είκοσι πέντε (25) ετών πραγματικής υπηρεσίας. Έξοδος εκ των τάξεων του στρατεύματος πριν τα είκοσι πέντε (25) έτη για οποιονδήποτε λόγο, εκτός των περιπτώσεων λόγω υγείας ή θανάτου, τους αποστερεί από το δικαίωμα λήψης εφάπαξ βοηθήματος, επιστρέφονται δε οι κρατήσεις με τους ίδιους όρους και προϋποθέσεις που ισχύουν για τους λοιπούς μετάχους. Για μετάχους που έχουν αποβιώσει, φονευθεί ή εξαφανιστεί σε πόλεμο ή σε διατεταγμένη υπηρεσία σε περίοδο ειρήνης, καθώς και στους εξερχόμενους από το στράτευμα λόγω σωματικής ανικανότητας ή θανάτου σε μη διατεταγμένη υπηρεσία ισχύουν οι διατάξεις του άρθρου 17 του Ν.Δ. 398/1974 (ΦΕΚ 116 Α).



4. Το συνταξιοδοτικό καθεστώς των Επαγγελματιών Οπλιτών διέπεται από τις εκάστοτε ισχύουσες συνταξιοδοτικές διατάξεις για τους ομοιοβάθμους τους Μονίμους Υπαξιωματικούς μη Παραγωγικών Σχολών.

## Áρθρο 12 

## Αποζημίωση

1. Οι Επαγγελματίες Οπλίτες που απολύονται από τις Ένοπλες Δυνάμεις με την ευδόκιμη συμπλήρωση της αρχικώς αναληφθείσας δεκαετούς υποχρέωσης ή εφόσον δεν μονιμοποιηθούν κατά τις διατάξεις της παρ. 1 του άρθρου 5 του παρόντος, καθώς και οι αυτοί που απολύονται πριν συμπληρώσουν τις παραπάνω υποχρεώσεις τους για τους λόγους που αναφέρονται στις περιπτώσεις έ' και στί της παραγράφου 1 του άρθρου 13, δικαιούνται εφάπαξ αποζημίωση. Το ύψος αυτής καθορίζεται στο διπλάσιο των ετών υπηρεσίας επί τις αντίστοιχες μηνιαίες αποδοχές που λαμβάνουν κατά την απόλυσή τους.

2. Την ίδια αποζημίωση δικαιούνται και τα μέλη της οικογένειας του Επαγγελματία Οπλίτη που αποβιώνει κατά τη διάρκεια της υπηρεσίας του κατά την τάξη που καλούνται στην εξ αδιαθέτου διαδοχή και μέχρι τη δεύτερη τάξη.

3. Οι Επαγγελματίες Οπλίτες που απολύονται από τις Ένοπλες Δυνάμεις για τους λόγους που αναφέρονται στις περιπτώσεις β΄, γ΄, δ΄ και ζ' της παραγράφου 1 και 2 του άρθρου 13 δεν δικαιούνται κανενός είδους αποζημίωση.

## Άρθρο 13 Απόλυση Επαγγελματιών Οπλιτών

1. Οι Επαγγελματίες Οπλίτες απολύονται στις παρακάτω περιπτώσεις:

α. Όταν λήξει η αρχικώς αναληφθείσα δεκαετής υποχρέωσή τους και εφόσον δεν υποβάλλουν αίτηση μονιμοποίησης.

β. Αν καταδικασθούν αμετακλήτως σε κάθειρξη ή σε φυλάκιση για οποιοδήποτε κακούργημα ή αδίκημα εκ των αναφερομένων στη διάταξη του άρθρου 2 παρ. 1 περ. στ'

γ. Αν στερηθούν αμετακλήτως τα πολιτικά τους δικαιώματα.

δ. Αν κριθούν από τα αρμόδια Συμβούλιο Κρίσεων ότι παρουσιάζουν ουσιώδεις ελλείψεις στα ουσιαστικά τους προσόντα ή υποπίπτουν σε σοβαρά παραπτώματα, ύστερα από πλήρη αιτιολογημένη έκθεση του Διοικητή τους, η οποία μπορεί να υποβληθεί αφού έχει ήδη διανυθεί τουλάχιστον ένα εξάμηνο της αρχικώς αναληφθείσας υποχρέωσής τους.

ε. Αν λάβουν αναρρωτική άδεια παραπάνω από δώδεκα μήνες ή νοσηλευθούν για το ίδιο χρονικό διάστημα εντός μιας πενταετίας ή εφόσον εντός πενταετίας η αναρρωτική άδεια και νοσηλεία τους σωρευτικώς συμπληρώνουν το παραπάνω διάστημα των δώδεκα μηνών.

στ. Αν κριθούν για λόγους υγείας ανίκανοι για την ενεργό υπηρεσία στις Ένοπλες Δυνάμεις, σύμφωνα με τις διατάξεις που ισχύουν για την εξέταση της σωματικής ικανότητας των Μονίων και Εθελοντών Υπαξιωματικών.

ζ. Όταν υποβάλουν αίτηση παραίτησης και εφόσον γίνει αποδεκτή από τα αρμόδια Συμβούλιο. Η αίτηση αυτή δύναται να υποβληθεί μετά την συμπλήρωση τριετούς πραγματικής υπηρεσίας ως Επαγγελματία Οπλίτη.

2. Με τη συμπλήρωση πενταετούς πραγματικής υπηρεσίας όλοι οι Επαγγελματίες Οπλίτες κρίνονται από τα αρμόδια Συμβούλιολια Κρίσης με βάση τη γενική απόδοσή τους στα ουσιαστικά τους προσόντα και την πειθαρχική τους συμπεριφορά. Εφόσον παρουσιάζουν ουσιώδεις ελλείψεις στα παραπάνω προσόντα ή έχουν υποπέσει σε σοβαρά πειθαρχικά παραπτώματα κρίνονται αποστρατευτέοι, λόγω της ακαταλληλότητας για την ενάσκηση των καθηκόντων τους και απολύονται.

3. Η απόλυση των Επαγγελματιών Οπλιτών γίνεται με απόφαση του Αρχηγού του οικείου Γενικού Επιτελείου.

4. Οι Επαγγελματίες Οπλίτες όταν απολύονται από τις Ένοπλες Δυνάμεις ακολουθούν επιστρατευτικά τη στρατολογική κλάση στην οποία ανήκουν. Βαθμοί και ειδικότητες που αποκτήθηκαν κατά τη διάρκεια της υπηρεσίας τους ως Επαγγελματίες Οπλίτες διατηρούνται και κατά την εγγραφή τους στην εφεδρεία.

5. Ειδικώς τα θέματα της επιστρατευτικής παρακολούθησης των γυναικών Επαγγελματιών Οπλιτών που απολύονται ρυθμίζονται με διαταγές των Κλάδων των Ενόπλων Δυνάμεων.

## Άρθρο 14 

## Τελικές διατάξεις

1. Οι Επαγγελματίες Οπλίτες για θέματα πειθαρχίας, υγειονομικής περίθαλψης των ιδίων και των μελών των οικογενιών τους, καθώς και υγειονομικής εξέτασης και κρίσης της σωματικής τους ικανότητας διέπονται από τις διατάξεις που ισχύουν για τους μόνιμους και εθελοντές υπαξιωματικούς.

2. Οι διατάξεις του άρθρου 19 του Ν. 1911/1990 (ΦΕΚ 166 Α') εφαρμόζονται και στους Επαγγελματίες Οπλίτες.

## Άρθρο 15 

## Áλλες διατάξεις

1. Οι μη μονιμοποιηθέντες εθελοντές και εθελόντριες του Ν.Δ. 445/1974 (ΦΕΚ 160 Α') και οι εθελόντριες του Ν. 705/1977 (ΦΕΚ 279 Α') καθίστανται από την κατάταξή τους στις Ένοπλες Δυνάμεις μέτοχοι των Μετοχικών Ταμείων και των Ταμείων Αλληλοβοηθείας των Κλάδων των Ενόπλων Δυνάμεων. Ο χρόνος στρατιωτικής υπηρεσίας από την κατάταξή τους στις Ένοπλες Δυνάμεις μέχρι τη δημοσίευση του παρόντος νόμου αναγνωρίζεται ως χρόνος μετοκικής σχέσης στα Ταμεία Αλληλοβοηθείας με καταβολή πρόσθετης κράτησης, σύμφωνα με την ισχύουσα νομοθεσία των Ταμείων αυτών. Σε αυτούς εφαρμόζονται αναλογικά οι διατάξεις της παραγράφου 4 του άρθρου 11.



2. Ο εθελοντές και εθελόντριες μακράς θητείας του Ν. 1848/1989 (ΦΕΚ 112 Α'), που είχαν καταταγεί στις Ένοπλες Δυνάμεις μέχρι την 31.12.1992, καθίστανται από την κατάταξή τους σε αυτές μέτοχοι των Μετοχικών Ταμείων και των Ταμείων Αλληλοβοηθείας των Κλάδων των Ενόπλων Δυνάμεων. Ο χρόνος στρατιωτικής υπηρεσίας από την κατάταξή τους μέχρι τη δημοσίευση του παρόντος νόμου αναγνωρίζεται ως χρόνος μετοχικής σχέσης στα παραπάνω ταμεία με καταβολή πρόσθετης κράτησης, σύμφωνα με την ισχύουσα νομοθεσία των Ταμείων αυτών, για το χρονικό διάστημα της πενταετίας που υπηρετούσαν ως εθελοπόντες πενταετούς υπηρεσίας (Ε.Π.Υ.). Σε αυτούς εφαρμόζονται αναλογικά οι διατάξεις της παραγράφου 4 του άρθρου 11.

3. Ο εθελοντές και εθελόντριες του Ν. 1848/1989 (ΦΕΚ 112 Α'), που έχουν καταταγεί στις Ένοπλες Δυνάμεις μετά την 1.1.1993, υπάρχονται στην ασφάλιση του Δημοσίου και καθίστανται μέτοχοι των Μετοχικών Ταμείων και Ταμείων Αλληλοβοηθείας των Κλάδων των Ενόπλων Δυνάμεων. Ο χρόνος ασφάλισής τους στο Ι.Κ.Α. και στο Ι.Κ.Α./Τ.Ε.Α.Μ. συνυπολογίζεται σύμφωνα με τις διατάξεις της διαδοχικής ασφάλισης. Ο χρόνος στρατιωτικής υπηρεσίας από την κατάταξή τους μέχρι τη δημοσίευση του παρόντος νόμου αναγνωρίζεται ως χρόνος μετοχικής σχέσης με τα Ταμεία Αλληλοβοηθείας με καταβολή πρό- σθετης κράτησης, σύμφωνα με την ισχύουσα νομοθεσία των αυτών Ταμείων, για το χρονικό διάστημα της πενταε- τίας που υπηρετούσαν ως Ε.Π.Υ. Σε αυτούς εφαρμόζονται αναλογικά οι διατάξεις της παραγράφου 4 του άρθρου 11.

4. Οι ήδη υπάρχουσες και πληρωθείσες οργανικές θέσεις εθελοντών πενταετούς υπηρεσίας - εθελοντών μακράς θητείας (Ε.Π.Υ.-Ε.Μ.Θ.) καθίστανται προσωποπαγείς, καταργούµενες µε την καθ' οιονδήποτε τρόπο έξοδο των ήδη υπηρετούντων από την ενεργό υπηρεσία του στρατεύματος. Επίσης καταργούνται οι ήδη προβλεπόµενες και µη πληρωθείσες οργανικές θέσεις Ε.Π.Υ.-Ε.Μ.Θ..

## Áρθρο 16

Η παράγραφος 5 του άρθρου 2 του Ν.Δ. 17/1974 (ΦΕΚ 236 Α') αντικαθίσταται ως εξής:

«5. Κατάσταση έκτακτης ανάγκης είναι κάθε αιφνίδια κατάσταση, που προκαλείται από φυσικά ή άλλα γεγονότα τεχνολογικά ή πολεμικά και έχει ως αποτέλεσμα τη δημιουργία ή την απειλή δημιουργίας εκτεταμένων απωλειών, ζημιών και καταστροφών σε έμψυχο ή άψυχο δυναμικό της χώρας ή την παρακώλυση και διατάραξη της οικονομικής και κοινωνικής ζωής της χώρας.»

## Áρθρο 17

1. Στην παράγραφο 4 του άρθρου 4 του Ν.Δ. 3981/1959 προστίθεται εδάφιο (ε) ως ακολούθως:

«ε. Σε περίπτωση θανάτου άγαμου μετάχου του Ταμείου σε διατεταγμένη υπηρεσία και ένεκα ταύτης, η πατρική αυτού οικογένεια - ήτοι ο πατέρας και εν ελλείψει αυ

τού η μητέρα - έχει δικαίωμα για λήψη αρτίου μερίσματος του βαθμού βάσει του οποίου θα ελάμβανε μέρισμα ο θανών, εάν είχε δικαιωθεί σύνταξης σύμφωνα με την κείμενη νομοθεσία, ανεξαρτήτως χρόνου υπηρεσίας του θανόντα, έστω και αν τα πρόσωπα αυτά δεν δικαιώθηκαν ισόβιας στρατιωτικής συντάξεως.»

2. H διάταξη της προηγούμενης παραγράφου εφαρμόζεται και στις περιπτώσεις που ο θάνατος έχει ήδη επέλθει πριν τη δημοσίευση του παρόντος νόμου, χωρίς δικαίωμα όμως λήψης αναδρομικών μερισμάτων.

## Áρθρο 18

1. Η παράγραφος 3 του άρθρου 7 του Ν. 1763/1988 (ΦΕΚ 57 Α'), όπως αυτό αντικαταστάθηκε με το άρθρο 6 του Ν. 2510/1997 (ΦΕΚ 136 Α'), αντικαθίσταται ως εξής:

«3. Η αναβολή κατάταξης των περιπτώσεων α' και β' της παραγράφου 1 παρατείνεται, παραμένει ισχυρή ή μειώνεται ανάλογα με τη διάρκεια της απομένουσας φοίτησης στις ακόλουθες περιπτώσεις:

α. των σπουδαστών ανωτέρων σχολών, που μεταγράφονται ή εγγράφονται από την αρχή σε άλλη ανώτερη σχολή, καθώς και των σπουδαστών ή των αποφοίτων ανωτέρων σχολών, που μεταγράφονται ή εγγράφονται από την αρχή σε ανώτατη σχολή,

β. των σπουδαστών ανωτάτων σχολών, που μεταγράφονται ή εγγράφονται από την αρχή σε άλλη ανώτατη σχολή,

γ. των σπουδαστών ή των αποφοίτων ανωτέρων ή ανωτάτων σχολών, εφόσον εγγραφούν για την απόκτηση μεταπτυχιακού τίτλου σπουδών ή ιατρικής ειδικότητας και

δ. των μεταπτυχιακών σπουδαστών που μετά τη χορήγηση αναβολής για τις σπουδές αυτές εγγράφονται για την απόκτηση διδακτορικού διπλώματος.

Η κατά τα ανωτέρω παράταση, διατήρηση ως ισχυρής ή μείωση της αναβολής είναι δυνατή, εφόσον η μεταγραφή ή η εγγραφή από την αρχή πραγματοποιείται έως την ημερομηνία που οι ενδιαφερόμενοι υποχρεούνται να καταταγούν στις Ένοπλες Δυνάμεις εξαιτίας λήξης ή διακοπής της νόμιμης παραμονής τους έξω απ' αυτές.»

2. H παράγραφος 5 του άρθρου 7 του Ν. 1763/1988 (ΦΕΚ 57 Α'), όπως αυτό αντικαταστάθηκε με το άρθρο 6 του Ν. 2510/1997 (ΦΕΚ 136 Α'), αντικαθίσταται ως εξής:

«5. H αναβολή κατάταξης για κύριες ή μεταπτυκιακές σπουδές ή για απόκτηση ιατρικής ειδικότητας δεν χορηγείται ούτε παρατείνεται, εάν η διάρκεια των σπουδών που απομένουν για την απόκτηση του πτυχίου, μεταπτυχιακού τίτλου ή ειδικότητας υπερβαίνει την 31η Δεκεμβρίου του έτους κατά το οποίο ο ενδιαφερόμενος συμπληρώνει το τριακοστό πρώτο (31) έτος της ηλικίας του, εφόσον πρόκειται για ιατρική ειδικότητα, το εικοστό ένατο (29) έτος, εφόσον πρόκειται για μεταπτυκιακές σπουδές, το εικοστό όγδοο (28) έτος, εφόσον πρόκειται για κύριες σπουδές σε ανώτερη ή ανώτατη σχολή και το εικοστό πέμπτο (25) έτος στις λοιπές περιπτώσεις. Κατ' εξαίρεση των παραπάνω ρυθμίσεων, η αναβολή κατάταξης που χορηγήθηκε για κύριες σπουδές σε ανώτερη ή ανώτατη σχολή μπορεί να παραμείνει ισχυρή ή να παραταθεί, ανεξάρτητα από τη διάρκεια της απομένουσας φοίτησης και πάντως όχι πέραν του τιθέμενου ορίου ηλικίας, εφόσον πριν την ολοκλήρωση των σπουδών πραγματοποιηθεί εμπρόθεσμα μεταγραφή ή εγγραφή από την αρχή για σπουδές του αυτού επιπέδου στην ίδια σχολή της ίδιας εκπαιδευτικής βαθμίδας άλλου εκπαιδευτικού ιδρύματος.»



3. Η παράγραφος 1 του άρθρου 19 του Ν. 2510/1997 (ΦΕΚ 136 Α') αντικαθίσταται ως εξής:

«1. Οι αναγνωριζόμενοι ως αντιρρησίες συνείδησης υποχρεούνται να εκπληρώσουν άοπλη θητεία ή πολιτική υπηρεσία, ίση με εκείνη που θα εκπλήρωναν αν υπηρετούσαν ενόπλως, προσαυξημένη ως εξής:

a. Για τους υπόχρεους άοπλης θητείας:

α. Δώδεκα (12) μήνες για όσους θα εκπλήρωναν πλήρη ένοπλη θητεία.

β. Έντεκα (11) μήνες για όσους θα εκπλήρωναν μειωμενή ένοπλη θητεία δώδεκα (12) μηνών.

γ. Δέκα (10) μήνες για όσους θα εκπλήρωναν μειωμέ-

η ένοπλη θητεία έξι (6) μηνών.

δ. Εννέα (9) μήνες για όσους θα εκπλήρωναν μειωμέ-

η ένοπλη θητεία τριών (3) μηνών.

β. Για τους υπόχρεους πολιτικής θητείας:

α. Δεκαοκτώ (18) μήνες για όσους θα εκπλήρωναν πλήρη ένοπλη θητεία.

β. Δεκαέξι (16) μήνες για όσους θα εκπλήρωναν μειωμένη ένοπλη θητεία δώδεκα (12) μηνών.

γγ. Δεκατέσσερις (14) μήνες για όσους θα εκπλήρωναν μειωμένη ένοπλη θητεία έξι (6) μηνών.

δδ. Δώδεκα (12) μήνες για όσους θα εκπλήρωναν μειω-

μένη ένοπλη θητεία τριών (3) μηνών.

## Áρθρο 19

1. Στην παράγραφο 1 του άρθρου 1 του Ν.Δ. 764/1970 (ΦΕΚ 280 Α') προστίθεται εδάφιο ως εξής:

«Η έγκριση του Υπουργού Εθνικής Άμυνας δεν απαιτείται, εφόσον η αξία της δωρεάς, πλην της δωρεάς ακινήτων, δεν υπερβαίνει το ποσό των πέντε εκατομμυρίων (5.000.000) δραχμών, το οποίο δύναται να αυξομειώνεται με απόφαση του Υπουργού Εθνικής Άμυνας.»

2. Στην παράγραφο 2 του άρθρου 9 του Ν.Δ. 398/1974 (ΦΕΚ 116 Α') προστίθεται εδάφιο ως εξής:

«Για τους αποστρατευόμενους, λόγω υποβολής υπο-

ψηφιότητας σε δημοτικές, νομαρχιακές, βουλευτικές και

ευρωπαϊκές βουλευτικές εκλογές, η έξοδος από το στρά-

τευμα λογίζεται αυτοδικαίως ότι πραγματοποιήθηκε κατά

την ημερομηνία υποβολής της σχετικής υποψηφιότητας

στα αρμόδια Δικαστήρια.»

3. Στο άρθρο 7 του Ν. 788/1978 (ΦΕΚ 104 Α') προστίθεται παράγραφος 15 ως εξής:

«15. Στις οικογένειες της παραγράφου 1 δύναται να χορηγείται στο τέλος κάθε έτους χρηματική αρωγή μέχρι του ύψους δύο (2) βασικών μισθών λοχαγού για κάθε ανήλικο τέκνο καθώς και για κάθε ενήλικο τέκνο, που γεννήθηκε από το 1976 και μετά, εφόσον το τελευταίο φοιτά αποδεδειγμένα σε οποιασδήποτε βαθμίδας εκπαιδευτικό ίδρυμα της ημεδαπής ή της αλλοδαπής ή υπηρετεί τη στρατιωτική του θητεία, ανεξάρτητα αν αναγνωρίζεται ως προστατευόμενο μέλος της οικογένειας.

Οι διαδικασίες χορήγησης της χρηματικής αυτής αρωγής, το ακριβές ποσό αυτής και κάθε άλλη αναγκαία λεπτομέρεια καθορίζονται με απόφαση του Υπουργού Εθνικής Άμυνας, ύστερα από πρόταση των οικείων Διοικητικών Συμβουλίων.»

4. H προβλεπόμενη στην παράγραφο 6 του άρθρου 4 του Α.Ν. 1988/1939 (ΦΕΚ 414 Α') κράτηση δεν γίνεται στο πολιτικό προσωπικό της Πολεμικής Αεροπορίας με σύμβαση εργασίας ιδιωτικού δικαίου.

## Áρθρο 20

Στις παραγράφους 1 και 2 του άρθρου 21 του Ν. 1763/1988 (ΦΕΚ 57 Α'), όπως αυτό αντικαταστάθηκε με το άρθρο 14 του Ν. 2510/1997 (ΦΕΚ 136 Α'), οι λέξεις «που έχουν συμπληρώσει το δέκατο έβδομο έτος της ηλικίας τους» αντικαθίστανται από τις λέξεις «που έχουν ενηλικιωθεί».

## Άρθρο 21

Στην περίπτωση (γγ) της υποπαραγράφου β' της παραγράφου 1 του άρθρου 9 του Ν. 1763/1988 «Στρατολογία των Ελλήνων» (ΦΕΚ 57 Α'), όπως το άρθρο αυτό αντικαταστάθηκε με το άρθρο 8 του Ν. 2510/1997 (ΦΕΚ 136 Α') προστίθεται η φράση «ή απεβίωσε ή τραυματίστηκε εξαιτίας τρομοκρατικής ενέργειας».

